# Çalışan ve İşveren Açısından Danışman

Sanırım bizim sektörümüzde danışman terimi için herkesin kafasında farklı bir imaj beliriyor. Çalışanlar açısından danışman 
demek çoğu zaman akıl vererek para kazanmak anlamına geliyor. Danışmanlık yapmak elini taşın altına koymadan, siz 
söyleyeceksiniz başkaları yapacak gibi hayal ediliyor. İşverenler açısından ise danışman kendi bünyesindeki personele 
yaptıramadığı her türlü işi, her ne kadar absürd olursa olsun, yapacak personel gibi algılanıyor. İşveren danışmanlarla 
çalışırken her türden isteklerinin karşılanmasını beklerken cebinden de en az paranın çıkmasını arzu eder. Anlayacağınız, 
tam da şu karanlıkta kalmış birkaç kişinin filin değişik yerlerini elleyerek fili tanımlamaya çalışmaları gibi bir durum 
söz konusudur.
