# Bilisim09

TBD’nin her sene organize ettiği Bilişim 2009 Kongresi’ne bu sene bende bir bildiri ile katılma fırsatı buldum. İlgi 
Yönelimli Yazılım Geliştirme (AOSD) ile Servis Düzeyinde Audit Loglama adlı 
[bildiriye](http://docs.google.com/View?docid=dfvmbc8h_400fkb77bgs) ve 
[sunumuna](http://docs.google.com/View?docid=dfvmbc8h_472gs4vx46h) merak edenler verdiğim liklerden erişebilirler.

Kongre ile gözlemlerime gelince, yeni açılan Rixos Ankara bu tür organizasyonlar için Ankara’daki yer problemini ortadan 
kaldıracakmış gibi gözüküyor. Ancak üç gün boyunca sadece öğleden sonraki oturumlarına katılabildiğim kongredeki atmosfer, 
gözlemlediğim kadarı ile pek olumlu bir izlenim vermedi. Malesef kongre boyunca açılan standların olduğu alanda neredeyse 
in cin top oynuyordu. Firmaların da kendilerini ve ürünlerini ziyaretçilere bir bakışta tanıtan stand organizasyonları 
yoktu. Her birinin yanına giderek detaylı biçimde kendileri ile konuşmanız gerekiyordu. Hal böyle olunca gelen ziyaretçiler 
de standlar arasında şöyle bir dolanıp kısa süre sonra oturumların olduğu salonlara geri dönüyorlardı.

Oturumlardaki dinleyici sayılarını da hiç tatmin edici düzeyde görmedim. Belki ilk gün sabah ki oturumlarda üst düzey 
devlet büyüklerinin de kongreye katılması sayıya olumlu bir etkide bulunmuştur. Ancak diğer vakitlerde katılımcı sayısı 
oldukça düşüktü. Sunumların yapıldığı salonlardaki teknik düzeneklerde bence yetersizdi. Böylesine büyük bir kongredeki 
oturumların -en azından kendi katıldıklarımın- videoya filan kaydedildiğini göremedim. Şimdilerde neredeyse bu tür 
etkinliklerdeki hemen her oturum kaydedilerek İnternet üzerinden daha sonra ilgilenen kimselere sunuluyor. Yine bu 
etkinlikerde yapılan sunumlar da site üzerinden konu ile ilgilenenlerin erişimine sunuluyor. Ancak herhangi bir TBD 
yetkilisinin bu sunumları konuşmacılardan istediğine ben şahit olmadım.

Kısacası Türkiye’de düzenlenen bu tür etkinlikler ne organizasyon açısından, ne de dinleyicilerin ilgisi açısından 
istenilen düzeyde olmuyor. Umarım ilerleyen dönemlerde yurt dışındakilere benzer etkinlikler ülkemizde de yaygınlaşır.
