# Java Dergisi Yayinda

Birkaç ay önce [Özcan Acar](http://www.ozcanacar.com/), [Java Dergisi](http://www.javadergisi.com/) çıkaracağını söylemiş, 
bizim de yazı ile destek verip veremeyeceğimizi sormuştu. 
Benim de yazılarımla katkıda bulunmaya çalıştığım Java Dergisi geçen hafta piyasaya çıktı. İki ayda bir yayımlanacak olan 
dergiye isteyenler abone de olabilir. Dergiyi ben de ilk defa pazartesi sabah bir bayiden elime aldığımda gördüm. İçerik 
ve baskı kalitesi olarak çok beğendim. Klasik bilgisayar dergilerinden öte, her bir yazısı ile okuyana teknik anlamda bir 
şeyler katabilecek bir dergi ortaya çıkmış. Gerçekten hoşuma gitti. Yazarlar olarak amatörüz, Özcan arkadaşımız da 
yayıncılık hayatında yeni sayılır, mutlaka eksikler ve yanlışlıklar vardır, ancak bence kesinlikle başarılı bir ilk sayı 
olmuş. İnşallah dergi gelişerek ve okuyucu kitlesi de giderek artarak yoluna devam eder. Fiyatı 9.90 TL olan bu dergiyi 
Java ile yazılım geliştiren herkese tavsiye ederim. Fiyat olarak da sizi hiç zorlayacak bir rakam değil sanırım. Şirketler 
yurt dışından JD Journal gibi dergiler yanında rahatlıkla Java Dergisi’ne de abone olabilirler. Derginin bilişim dünyasındaki 
Türkçe içerik ihtiyacına da bir nebze olsun cevap vereceğini de söyleyebiliriz. Ben de dergiye elimden geldiğince 
yazılarımla destek olmaya çalışacağım, ilk sayıda Spring ve Java EE 6’yı karşılaştıran bir yazım var. Diğer sayılarda da 
Spring ve Hibernate teknolojileri ağırlıklı yazılara devam edeceğim. Java Dergisi’nin okuyucularının ve yazarlarının bir 
araya geldiği bir [forum](http://groups.google.de/group/java-dergisi-okurlari?hl=tr) da mevcut. Fikirleriniz, yorumlarınız 
ve önerileriniz ile derginin ileriki sayılarına siz de katkıda bulunabilirsiniz.
