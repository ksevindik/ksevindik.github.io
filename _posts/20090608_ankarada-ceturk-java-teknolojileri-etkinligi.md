# Ankara’da CETURK Java Teknolojileri Etkinliği
13 Haziran Cumartesi günü CETURK ODTÜ Kültür Kongre Merkezi'nde Java Teknolojileri etkinliği düzenliyor. Ocak ayındaki 
etkinlik Çankaya Üniversitesi'de gerçekleşmişti ve oldukça verimli olmuştu. Bu seferki etkinlikte de yine ilginç konular 
katılımcılara sunulacak.

13 Haziran'daki sunumlarla ilgili kısa bilgiler vermek istiyorum. İlk olarak, Hasan Türksoy `Google Web Toolkit`'i 
tanıtacak. `GWT` çıktığı ilk günden beri, `RIA` geliştirme konusunda `JSF`, `Wicket` vb. teknolojilere ciddi bir alternatif 
olarak karşımızda duruyor. Bu sunumda `GWT`'yi daha yakından tanıma fırsatı bulacağız. Ümit Vardar ise `EJB 3.1`'deki 
yeniliklerden bahsedecek. [Mustafa Daşgın](https://mdasgin.blogspot.com/) ve [Mustafa Demir](https://demirm.blogspot.com/) 
uzun süredir `Spring Web Servis Framework`'ünü kullanıyorlar. 
`Spring`'in web servis geliştirmede benimsediği "contract first" yaklaşım başta olmak üzere, framework ile ilgili dikkate 
değer tecrübelerini bizimle paylaşacaklar. Mehmet Gürsul ise `OSGI` hakkında bir sunum yapacak. `OSGI`'ın `JEE` dünyasında 
`classpath`, jar versiyonlarındaki çakışmalar, modülerite gibi kronikleşmiş problemlere nasıl çözüm ürettiğinden bahsedecek. 
Son olarak ben de kurumsal uygulamalarda sıkça karşımıza çıkan audit loglama ihtiyacından, audit loglama yöntemlerinen ve 
bu ihtiyaçların `AOP` ve `ORM` teknolojileri kullarak nasıl çözülebileceğinden bahsedeceğim.

Etkinliğin gerçekleşmesinde önemli katkıları olan İnnova Bilişim Çözümleri A.Ş.'ye, i-Con'a ve CETURK'e teşekkür etmek 
istiyorum. Umarım Ankara'daki Java geliştiricileri ve teknoloji meraklıları için faydalı ve verimli bir gün olur.

Etkinliğe katılım her zaman olduğu gibi ücretsiz olacak. Katılım için `ceturk@ceturk.com`'a mesaj atmanız veya etkinlik 
sayfasından kayıt yaptırmanız yeterli. Detaylı bilgiyi etkinlik sayfasından öğrenebilirsiniz.

