# Kıbrıs Bilişim Günleri

3 Nisan 2010 günü Kıbrıs Doğu Akdeniz Üniversitesi’ndeydik. Üniversitenin Yazılım Kulübü’nün düzenlediği Bilişim Günleri 
isimli etkinlikte [Java, Kariyer ve Gelecek](http://docs.google.com/View?docid=dfvmbc8h_545nvc337fx) isimli bir sunumumu 
tekrar yapma fırsatı buldum. Diğer sunumlarla birlikte 
sanırım Kıbrıs üniversitelerindeki pek çok öğrenci için çok faydalı bir gün olmuştur. Sunumda bahsettiğim konularla ilgili 
dokümana da [buradan](http://docs.google.com/View?docid=dfvmbc8h_720gtzg77cc) erişebilirsiniz. Etkinlikte görev alan bütün 
arkadaşlara, özellikle Olcay, Selçuk ve Hakkı’ya çok 
teşekkürler. Bizleri Kıbrıs’ta çok güzel ağırladılar. Üniversite yönetimini de bu tür etkinliklerin düzenlenmesi için 
verdiği destekten ötürü kutlamak gerekiyor. Maalesef pek çok yerde benzer etkinlikleri düzenlemek isteyen arkadaşlar 
yeterli desteği bulamıyorlar, bazen konferans salonu, ikram gibi ihtiyaçların karşılanması için para ödemeleri dahi 
gerekebiliyor. Umarım bu tür etkinliklerin daha da yaygınlaşması, içerik ve katılım açısından daha geniş ve derinlikli 
olması için teknoloji şirketlerimiz de gereken ilgi ve alakayı gösterirler.
