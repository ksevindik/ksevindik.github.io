# On emir, floppy diskete yazılsaydı ne olurdu?*

Muhtemelen “On Emir” ilk hali ile bugün erişilemez veya okunamaz olurdu. Çünkü daha on yıl öncesine kadar bilgisayar 
sistemlerinde mevcut olan disket sürücüler bugün artık yok. Floppy disketlerde mazi oldu. Floppy disketlerdeki 
verilerimizi başka ortamlara aktarmadıysak büyük bir ihtimalle onların pek çoğuna artık erişemiyoruz. On yıl önce daha 
yeni yaygınlaşmaya başlayan cd-rom ve cd okuyucuların ömürleri hakkında aramızda tahmin yapabilecek olan var mıdır? Peki 
bütün o cd-rom’lardaki resim, müzik, yazı ve benzeri içeriklerimize bundan 100 yıl sonra ne olacak? Bugünün popüler 
programları ile oluşturulmuş bu dosyaların on veya yirmi yıl sonra aynı rahatlıkta açılabileceğini kaçımız garanti 
edebilir? Örneğin 90lı yılların başına kadar ofis ortamlarında fırtınalar estiren WordStar programını bugün kaçımız 
biliyoruz? Dahası WordStar ile oluşturulmuş dosyaları bugünün popüler programları ile açabilir miyiz? Sanırım kolay 
olmasa gerek.

## Teknoloji zamana yeniliyor

Bunların yanı sıra bütün o müzik, resim ve yazı dosyalarımızı sakladığımız cd-rom, dvd, sabit disk, usb bellek gibi veri 
saklama ortamlarının dayanıklılıklarını, yaşam ömürlerini düşündünüz mü? Örneğin, dosyalarınızı sakladığınız cdnizin 
üzeri çizilirse, uygun olmayan ortamda bir süre kalırsa muhtemelen bu dosyalarınıza tekrar erişmeniz mümkün olmayacak. 
Bütün bu veri saklama ortamlarının belirli bir ömürü vardır ve malesef pek çoğu önümüzdeki beş on yıl yıl içerisinde 
bozulacaktır. Eğer dosyalarınınızın başka bir ortamda yedeği yoksa bunlara tamamen elveda demeniz işten bile değildir.
Bir kere yedek almanın yanında, sürekli olarak bir ortamdan diğerine yedeklerinizi aktarmanız gerekecektir.Aksi takdirde 
birinci doğum gününde çekilen fotoğraf ve videolarını pek çok bebeğin daha ilkokul çağına gelmeden görememesi büyük bir 
ihtimaldir.

## Sümer tabletleri daha sağlam

Dijital ortamda saklanan verilerin sizin için önem derecesine göre mutlaka fiziksel ortamda da bir kopyasının olması 
şarttır. O güzel doğum günü resimlerini üşenmeyip fotoğrafçınızda tab ettirmeniz sizin bundan birçak yıl sonra çok 
üzülmenizi engelleyecektir. Oysa kağıt ve diğer fiziksel ortamdaki metinler, resimler yüzyıllar sonra bile elimize 
ulaşabilmektedir. Eski Mısır’ın hiyeroglifleri, Sümer’lerin tabletleri binlerce yıl boyunca bozulmadan orjinal halleri 
ile günümüze ulaşabilmiştir. Oysa bu devirlerde floppy diskletler, cd ve dvd’ler kullanılıyor olsaydı aynı metinlerin 
elimizde olmayacağı kesindi.

*_Yazının başlığı New York Times’ın blog sitesinde 26.03.2009 tarihinde yazılmış bir makaleden esinlenilmiştir._

**Not:** Bu yazı ilk olarak 03 Ekim 2009 tarihinde www.skyturk.net haber sitesinde yayımlanmıştır.


