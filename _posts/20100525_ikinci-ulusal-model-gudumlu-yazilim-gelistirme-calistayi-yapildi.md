# Ikinci Ulusal Model Gudumlu Yazilim Gelistirme Calistayi Yapildi

Bedir Tekinerdoğan hocanın öncülüğünde düzenlenen “Ulusal Model Güdümlü Yazılım Geliştirme Çalıştayı”nın 
[ikincisi](http://www.cs.bilkent.edu.tr/Bilsen/TMODELS-2010/tr/) 22 Mayıs Cumartesi günü Bilkent Üniversitesi’nde yapıldı. 
Katılımcı sayısı da, bildiri sayısı da azdı, ancak son dönemde katıldığım en verimli toplantılardan birisi olduğunu 
söyleyebilirim. Özellikle öğleden sonra bildirilerin sunumu ardından yaptığımız ekip çalışması çok verimliydi.

Önce bireysel olarak herkes model güdümlü geliştirme ile ilgili, hoşuna gitmeyen, daha iyi olmasını istediği, önemli 
gördüğü birkaç konuyu not aldı. Ardından 3-4 kişilik gruplar halinde bu notlar değerlendirildi, ekipler kendi aralarında 
aldıkları notları birbirleri ile paylaştılar, karşılıklı fikir alışverişinde bulundular ve ekip olarak önemli gördükleri 
maddeleri listelediler.

Son olarak her gruptan bir temsilci kendi gruplarının üzerinde durdukları konuları kısa sunumlar şeklinde diğer 
katılımcılarla paylaştılar. Model güdümlü yazılım geliştirme ile ilgili hoşumuza gitmeyen, daha iyi olmasını arzu 
ettiğimiz, üzerinde ar-ge yapılması gerektiğini düşündüğümüz oldukça ilginç tespitler yapıldığını söyleyebilirim.

Çalıştaylardaki bu tür grup aktivitelerinin akademik ve endüstriden gelen değişik background’lara sahip katılımcıların 
iştiraki ile çok verimli sonuçlar doğurabileceğini düşünüyorum. Son olarak Bedir Hoca’ya AOP, yazılım mimarileri ve model 
güdümlü yazılım geliştirme konularında son dönemde öncülük ettiği bu tür faaliyetler için tekrar teşekkür etmek istiyorum. 
Bir dahaki çalıştayda görüşmek üzere…
