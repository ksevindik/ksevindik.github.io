## ODTÜ 1999 Bilgisayar Mühendisliği Yıllığı'ndan

**_The Dream Team_**

Sevgili Kenan, seninle paylaştığımız anıları düşündükçe, çoğu derste compiler projelerine odaklandığımızı hatırlıyorum. 
Kenan, Selim ve Sinan - 'The Dream Team'. Senin takım lideri gibi takımı organize etme yeteneğini unutamıyorum. Biz 
Phase 1'i bitirirken, Rüya Takımı Phase 2'nin tasarımını tamamlamıştı. Son gece Phase 3'ü teslim edip gece yarısı kartopu 
oynadığımızı, bayramlaştığımızı hatırladıkça o günleri tekrar yaşamak isterdim. Monoton bir yaşamdan hoşlanmazdın, umarım 
istediğin gibi bir iş bulursun. Geleceğe dair harika fikirlerin vardı, umarım yurt dışına çıkma hayalin gerçek olur. 
Yolumuzun tekrar kesişmesini çok isterim. Hedeflerine odaklan ve hayata sıkı sıkı sarıl, başarılar seni bekliyor.

**Ali Yunuslar**

_### Yaver_

Omuzunda çantasıyla yurt ve bölüm arasında defalarca gidip gelmiş biri olarak, Kenan benim için özverili bir arkadaştı. 
İstanbul'dan Ankara'ya gelip bilim dünyasına adım atması ve programlamaya kendini adamış olması takdire şayandır. Kitap 
işleriyle uğraştığı bir dönemde bile programlamaya karar vermiş olan Kenan, ikinci kat labının genel müdürlüğüne ve İsmail 
Abi'nin yardımcılığına kadar yükselmiş ve bizi de sevindirmiştir. Allah daha nice başarılar nasip etsin.

**Kardeşin Erdem**

_### Oturaklı ve Temiz :-)_

Kenan, neye sevinmiş olabilir bilemiyorum ama hala yüzünde eksik olmayan bir tebessüm taşıyor. Kenan kişilik olarak 
oturaklı ve temizdir. Müziğe olan tutkusu nedeniyle walkman'ini kulaklarından ayırmazdı. Bölümde ve dışında çeşitli 
asistanlık görevlerinde bulunan Kenan, maddi sorunlarını çözmüş gibi görünüyordu. Master kabulü için eğitimlere bile 
katılan Kenan, Letter of Intention yazma konusunda uzmanlaşmıştı. Kendisine mutlu bir ömür, güzel bir iş ve hayat 
arkadaşı dilerim.

**Ergün**

_### Gakgoş’tan_

Kenan'la ilk tanışmamız, ikinci sınıftaki fotokopi işini yaparken oldu. Bu iş, hem bizim için bir dua kaynağı oldu, hem 
de kendi altına son model bir araba aldı! Gerçi, Fethi'nin vakumuna karşı koyamayarak ona tabi oldu. Kenan'ın iyilikleri, 
compiler projelerinin uykusuz gecelerinde de devam etti. Kendinden emin bir şekilde "Hallederiz be, takmayın!" demesi bize 
güven veriyordu. Compiler projesinin son gecesinde yaptığımız kar topu savaşının tadı hala damağımda. Kenan, karakter 
olarak tam bir yöneticidir. Eğer potansiyelini kullanırsa çok iyi yerlere gelecektir. En güzel günler seninle olsun. 
Bizi unutma!

**İsmet**

_### Dobra Dobra_

Dobra dobra konuşmak herkesin harcı değildir. Açık sözlülük sıralamasında Kenan'la birinciliği paylaşıyoruz. Etrafımızda 
dolaşan insanların bir kısmının çıkar için bu yaptığını tahmin etmek zor değil. Kenan'ın bilgi düzeyi ve tecrübesinin 
böyle tipleri çekmesi kaçınılmaz bir durum, ama ona böylelerinden korunma konusunda güveniyorum.

**Onur**

_### Agresif_

Kenan, kendini Java appletlerine adamış biriydi. Bilgisayar ilmine kendini verip, hazırlık sınıfından bu yana kendini 
geliştirmek için elinden geleni yapıyordu. Biraz agresif ama iyi huylu, uyumlu bir arkadaştı. Gelecekte seni güzel mevkilerde 
proje yöneticisi olarak görmek dileğiyle, her şey gönlünce olsun.

**Akusta**

_### Müthiş Cengaver_

Kenan'ın neşeli ve hoşsohbet kişiliği, herkesi kendine bağlar. İlgisini çeken konularda uzmanlaşmıştı ve teknik konularda 
yaptığınız sohbetlerde keyif alırdınız. Birçoğumuzun yavaş yavaş kazandığı alışılmış bilgisayar mühendisi yaşam tarzının 
aksine, Kenan'ın spor ile de arası iyiydi. Çılgın compiler'cılar takımının belkemiği ve müthiş cengaveri Kenan'a hayat 
boyu mutluluk ve başarılar dilerim.

**Selim TEMİZER**

_### İstanbul Çocuğu_

Kenan'la dostluğumuz compiler gecelerinde perçinlendi. Kenan olmasaydı, Selim ve ben bilgisayar başında ne yapardık 
bilmiyorum. Kenan'ın sporla da arası iyiydi. Uğraşmakta olduğu uzakdoğu sporlarının yanı sıra futbol yetenekleri de vardı. 
Çılgın compiler'cılar takımının bir parçası ve İstanbul çocuğu olarak, Kenan'a her şeyin gönlünce olmasını dilerim.

**Sinan**
